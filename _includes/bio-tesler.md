Ο Larry Tesler στην πρώτη προγραμματιστική δουλειά του προσπάθησε να
βελτιώσει την ευχρηστία μιας διεπαφής σχεδίασης γραφικών για μεγάλες
οθόνες σε στάδια ποδοσφαίρου, έτσι ώστε να είναι προσβάσιμη από τους
γραφίστες και όχι μόνο από τους προγραμματιστές. Αν και δεν είχε κάποια
εκπαίδευση σε θέματα ευχρηστίας, στο μέλλον θα έκανε πολλές συνεισφορές
σε αυτήν την περιοχή ως εργαζόμενος στο Xerox PARC και στην Apple.

{% include figure image_path="/images/tesler-alto.jpg" caption="Figure 1: Ο Larry Tesler κατασκεύασε λογισμικό με έμφαση στην προσβασιμότητα από απλούς χρήστες. Η πιο σημαντική συνεισφορά του είναι η μη-τροπική αλληλεπίδραση την οποία δοκίμασε αρχικά στο Xerox Alto με τον επεξεργαστή κειμένου Gypsy." id="fig:tesler-alto" %}

Η σημαντικότερη συνεισφορά του έγινε πραγματικότητα με την επιμονή του
στην μη-τροπικότητα της διεπαφής. Σε μια εποχή που όλες οι διεπαφές,
όπως η γραμμή εντολών και τα πρώτα γραφικά περιβάλλοντα
([1](#fig:tesler-alto)), βασίζονται στην τροπικότητα, σχεδίασε,
υλοποίησε και δοκίμασε με απλούς χρήστες μια μη τροπική διεπαφή.
Πράγματι, οι αρχάριοι χρήστες φάνηκε να προτιμάνε πρώτα την επιλογή ενός
αντικειμένου στην διεπαφή, π.χ., λέξη, παράγραφος, εικόνα, και μετά την
επιλογή της ενέργειας, παρά το αντίθετο, που μέχρι τότε ήταν το κυρίαρχο
τροπικό στυλ διάδρασης.

{% include figure image_path="/images/xerox-gypsy.png" caption="Figure 2: Η εφαρμογή Gypsy ήταν ο πρώτος επεξεργαστής κειμένου με μή-τροπικό χειρισμό και λειτουργούσε στον υπολογιστή Xerox Alto. Για τον σκοπό αυτο, το πληκτρολόγιο ήταν μόνο για την είσοδο χαρακτήρων, ενώ το ποντίκι και τα πλήκτρα του έκαναν την επιλογές των εντολών, όπως αντιγραφή και επικόληση." id="fig:xerox-gypsy" %}

Το μεγαλύτερο μέρος της αρχικής προγραμματιστής δουλειάς του έγινε για
περιβάλλον γραφείου με έμφαση στον επεξεργαστή κειμένου. Με αυτόν τον
τρόπο μετέτρεψε τον αρχικό οπτικό επεξεργαστή κειμένου Xerox Bravo, σε
μια μη-τροπική έκδοση που λεγόταν Gypsy ([2](#fig:xerox-gypsy)) και η
οποία ελάχιστα διαφέρει από τους σύγχρονους οπτικούς επεξεργαστές
κειμένου, όπως το Microsoft Word. Επιπλέον, ανέπτυξε το σύστημα PUΒ, το
οποίο αποτελέσε την έμπνευση για την μελλοντική ανάπτυξη του συστήματος
LaTex.

{% include figure image_path="/images/smalltalk-browser.png" caption="Figure 3: Όλα τα αντικείμενα του συστήματος είναι προσβάσιμα με την λειτουργία του class browser η οποία επιτρέπει την άμεση μετατροπή του αντίστοιχου κώδικα." id="fig:smalltalk-browser" %}

Η πιο δημοφιλής συνεισφορά του Larry Tesler είναι η διάδραση αντιγραφής
και επικόλλησης μέσω του προχείρου, το οποίο πλέον βρίσκεται σε όλες τις
γραφικές διεπαφές. Λιγότερη γνωστή αλλά εξίσου σημαντική είναι η
κατασκευή του πρώτου περιηγητή κώδικα στο περιβάλλον Smalltalk
([3](#fig:smalltalk-browser)). Μετά την δεκαετία του 1980, από την θέση
του συμβούλου θα συνεχίσει να επηρεάζει την κατασκευή της διάδρασης για
περισσότερο η λιγότερο γνωστά συστήματα όπως το Apple Newton και Amazon
Books.
